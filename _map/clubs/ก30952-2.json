{
  "nameTH": "สีสรรพ์ภาษาต่างประเทศที่ 2 (ฝรั่งเศส)",
  "nameEN": "Foreign Language Club (French)",
  "audition": true,
  "count": 90,
  "description": "ชมรมสีสรรพ์ภาษาฝรั่งเศส เป็นชมรมที่รวบรวมเหล่า « Francophiles » นักเรียนผู้มีใจรักในการเรียนรู้ภาษาและวัฒนธรรมฝรั่งเศส โดยนักเรียนแต่ละคนในชมรมจะได้ทำกิจกรรมต่าง ๆ ที่เกี่ยวกับฝรั่งเศส ที่ทั้งสนุกและมีสาระ ไม่ว่าจะเป็น ทำขนมหรืออาหารฝรั่งเศส เรียนรู้ภาษาและวัฒนธรรมฝรั่งเศสผ่านซีรีส์ดัง พูดคุยแลกเปลี่ยนความคิดเห็นระหว่างสมาชิกในชมรมเกี่ยวกับวัฒนธรรมฝรั่งเศส เล่นเกมทดสอบความรู้ทั่วไปเกี่ยวกับฝรั่งเศส นอกจากนี้ยังมีการเชิญวิทยากรภายนอกผู้มีประสบการณ์ด้านภาษาฝรั่งเศสโดยตรงมาพูดคุยแลกเปลี่ยนประสบการณ์ ความรู้ต่าง ๆ ให้สมาชิกในชมรมได้ฟัง กิจกรรมเหล่านี้จะช่วยให้นักเรียนได้เรียนรู้และซึมซับวัฒนธรรมฝรั่งเศสโดยที่ไม่ต้องไปไกลถึงยุโรป ได้เปิดโลก รับรู้มุมมองใหม่ ๆ ที่หลากหลาย เพราะชมรมนี้เน้นการมีส่วนร่วมของสมาชิกเป็นหลัก นอกเหนือจากความสนุกสนานในการทำกิจกรรมแล้ว นักเรียนจะยังได้พบเพื่อน ๆ อีกมากมายที่มีความชอบความสนใจในเรื่องเดียวกันนั่นคือ “ฝรั่งเศส”",
  "contact": {
    "type": "IG",
    "context": "tu.languages.club"
  },
  "contact2": {},
  "contact3": {},
  "reviews": [
    {
      "context": "ถ้าพูดถึงชมรมภาษา เราว่าชมรมสีสรรพ์ภาษาฝรั่งเศสก็เป็นอีกหนึ่งตัวเลือกที่น่าสนใจสำหรับนักเรียนเตรียมฯ ที่ชอบในการเรียนภาษาและวัฒนธรรมของประเทศต่าง ๆ โดยเฉพาะฝรั่งเศสนะ เพราะภายในชมรมนี้จะมีกิจกรรมหลายอย่างให้ทุก ๆ คนได้ทำเพื่อเป็นการทำความรู้จักและเรียนรู้วัฒนธรรมของประเทศฝรั่งเศสที่น่าสนใจ เเละแปลกใหม่มาให้ทุกคนได้รู้จัก ตัวอย่างกิจกรรมที่เราชอบคือ การดูหนังฝรั่งเศส (Emily in Paris) เพราะว่านอกจากเราได้ดูหนังที่สนุกแล้วก็ได้ความรู้เรื่องภาษาและวัฒนธรรมคนฝรั่งเศสเพียบเลย อีกอันที่น่าสนใจก็คือทำอาหารง่าย ๆ ที่เกี่ยวกับประเทศฝรั่งเศส จะเห็นได้ว่าชมรมนี้เป็นชมรมที่ไม่เครียดเลย ได้ความรู้ ความอิ่มแถมไม่เครียดด้วย",
      "name": "ไนซ์",
      "year": "83",
      "contact": "IG : _starrynice"
    }
  ]
}