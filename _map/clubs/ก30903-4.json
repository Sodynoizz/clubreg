{"nameTH": "สังคมศึกษา (TU activist)", "nameEN": "TU Activists", "audition": true, "count": 60, "description": "ชมรม TU Activists หรือ ชมรมสังคมศึกษา ฝ่ายพลังยุวชนพลเมือง ให้โอกาสสมาชิกชมรมได้เข้าใจกับขบวนการรณรงค์ทางสังคมที่สร้างสรรค์ ทำความเข้าใจ \"สิทธิมนุษยชน สิทธิพลเมือง สิทธิสตรี ความยุติธรรม\" และการนำคอนเซ็ปต์เหล่านี้ไปใช้กับบริบทของเหตุการณ์ต่าง ๆ ที่เกิดขึ้นจริงในสังคม ไม่เฉพาะแค่ในโรงเรียน แต่กับประเทศชาติและโลกของเราด้วย\n\nทุกคนจะได้เป็นนักคิดที่รู้จักคิดเชิงวิพากษ์และให้เหตุผลอย่างถูกต้อง เป็นนักพูดนักอภิปรายที่เก่ง (เพราะจะเปิดห้องชมรมให้สมาชิกได้ถกเถียงกันทุกวันทุกเรื่อง โดยมีครูที่ปรึกษาเป็นกรรมการ และชมรมจะเป็นพื้นที่ปลอดภัยสำหรับทุกคนในการพูดคุย) รวมถึงเป็นนักจัดการรณรงค์ที่ทำงานร่วมกับคนอื่นเพื่อให้บรรลุเป้าหมายแห่งความเปลี่ยนแปลงอย่างสร้างสรรค์\n\nนอกจากนี้สมาชิกยังจะได้ร่วมทำโครงการต่าง ๆ ตามที่สนใจ โดยมีเป้าหมายร่วมกันในการรณรงค์เพื่อ ทำให้บรรยากาศแห่งขันติธรรม แห่งเสรีภาพ งอกงามแบ่งบานในโรงเรียนเตรียมอุดมศึกษา และเพื่อให้ได้มาซึ่งวัฒนธรรมประชาธิปไตยที่ซึ่งผู้คนเท่าเทียมกันภายใต้กฎหมาย และได้รับการปฏิบัติต่อกันอย่างมีศักดิ์ศรีและมีเกียรติ", "contact": {"type": "FB", "context": "ชมรมยุวชนพลเมือง"}, "contact2": {"type": "IG", "context": "@tuactivists"}, "contact3": {"type": "Twitter", "context": "@tuactivists"}, "reviews": [{"context": "ชมรมพลังยุวชนพลเมือง หรือเป็นที่รู้จักกันในนาม TU Activist เป็นชมรมใหม่ที่เพิ่งก่อตั้งเมื่อปีการศึกษาที่ผ่านมา จากความตื่นตัวและตระหนักรู้ถึงปัญหาต่าง ๆ ทั้งในโรงเรียนและในสังคม \n\nเพื่อก้าวไปสู่ความเป็น “พลเมืองโลก” ของนักเรียนเตรียมอุดมศึกษา ชมรมนี้จึงก่อตั้งขึ้นมาเพื่อขับเคลื่อนเรื่องต่าง ๆ ในโรงเรียนผ่านโครงการต่าง ๆ ของชมรม โดยสมาชิกชมรมจะสามารถก่อตั้งและเข้าร่วมโครงการในชมรมได้อย่างอิสระ ผู้เข้าร่วมชมรมจึงไม่เพียงแต่ได้ขับเคลื่อนสังคมในโรงเรียน แต่ได้ต่อยอดวิธีการทำงาน กระบวนการคิด เพื่อนำทักษะต่าง ๆ ไปต่อยอดและพัฒนาสังคมที่หลากหลายภายใต้ความเท่าเทียมกันต่อไปในอนาคต", "name": "ชิบะเพกา", "year": "81", "contact": "IG : lowqualitykids"}]}