{"nameTH": "โลกศาสตร์", "nameEN": "TU EARTH SCI CLUB", "audition": false, "count": 90, "description": "   ชมรมโลกศาสตร์คือชมรมที่มีการจัดกิจกรรมการเรียนรู้มุ่งเน้นไปในวิชาธรณีวิทยา และดาราศาสตร์ ผ่านรูปแบบสื่อ และการนำเสนอต่าง ๆ อย่างอิสระ ไม่ว่าจะเป็น การร่วมกันประดิษฐ์ชิ้นงานต่าง ๆ ของสมาชิกชมรมเพื่อเตรียมนำไปสู่ขั้นตอนนำเสนอ หรือ การเล่นเกมส์ที่ส่งเสริมการเรียนรู้ในวิชาที่เกี่ยวข้อง โดยในภาคเรียนที่หนึ่ง ทางชมรมจะมีการจัดกิจกรรมที่ส่งเสริมการเรียนรู้เกี่ยวกับวิชาธรณีวิทยาเป็นหลัก เช่น การสร้างโมเดลจำลอง การวิเคราะห์ภาพยนตร์เกี่ยวกับภัยพิบัติ รวมไปถึงการศึกษาเรื่องหินและแร่ผ่านตัวอย่างจริงภายในพิพิธภัณฑ์หินแร่ และสวนหินปิ่นหทัย  และเมื่อถึงภาคเรียนที่สอง ทางชมรมจะมีการจัดกิจกรรมที่ส่งเสริมการเรียนรู้เกี่ยวกับวิชาดาราศาสตร์เป็นหลักผ่านสื่อต่าง ๆ อาทิการใช้ Simulation เพื่อศึกษาฟิสิกส์ดาราศาสตร์ หรือการทดลองทางดาราศาสตร์ ฟิสิกส์ดาราศาสตร์ และฟิสิกส์อะตอม  ทางชมรมโลกศาสตร์เปิดรับนักเรียนทุกระดับชั้น จากทุกสายการเรียนที่มีความสนใจ และชื่นชอบในเรื่องวิชาวิทยาศาสตร์โลก และดาราศาสตร์ โดยมีคุณครูผู้สอนวิทยาศาสตร์กายภาพเป็นครูที่ปรึกษาชมรม", "contact": {"type": "FB", "context": "TuEarthSciClub ( ชมรมโลกศาสตร์ โรงเรียนเตรียมอุดมศึกษา )"}, "contact2": {}, "contact3": {}, "reviews": [{"context": "สำหรับชมรมโลกศาสตร์นั้น ถือว่าเป็นชมรมที่ให้ความอิสระสูงมากแก่สมาชิกของชมรมในการที่จะจัดทำกิจกรรมต่าง ๆ แล้วก็มีครูที่ปรึกษาประจำชมรมที่มีความรู้ในเรื่องนั้น ๆ และรุ่นพี่ที่เป็นสมาชิกของชมรมที่มีความรู้ คอยช่วยให้คำปรึกษา ให้คำแนะนำ ให้การช่วยเหลือในการทำโครงงานต่าง ๆ ที่เกี่ยวข้องกับวิชาด้านธรณีวิทยาหรือดาราศาสตร์อยู่เสมอ ในเรื่องสถานที่ชมรมก็ได้เรียนที่ห้อง 124 หรือห้องพิพิธภัณฑ์หินและแร่ ซึ่งมีตัวอย่างหินให้ศึกษาดูได้ นอกจากนี้ข้างห้องก็มีสวนหินอีกเช่นกัน... สำหรับผู้ที่สนใจในด้านธรณีวิทยาหรือดาราศาสตร์ ผมมีความเห็นว่าชมรมโลกศาสตร์นั้นถือว่าน่าสนใจมากครับ   ", "name": "ชนน", "year": "81", "contact": "IG: chanon9945"}]}