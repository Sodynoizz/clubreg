{"nameTH": "เพาะพันธุ์ไม้", "nameEN": "TU Cactus Club", "audition": true, "count": 65, "description": "ชมรมเพาะพันธุ์ไม้ (TU cactus club) ชมรมสำหรับทุกคนที่มีใจรักในธรรมชาติและการปลูกต้นไม้ ในคาบชมรม สมาชิกในชมรมจะได้เรียนรู้ทักษะเกี่ยวกับการเพาะพันธุ์ไม้ เช่น การลงมือปลูกต้นแคคตัส การทำสวนขวด การลงมือปลูกผักอินทรีย์ด้วยตนเอง การเพาะเมล็ดพืชลงดิน วิธีการปลูกต้นไม้ขนาดเล็กชนิดต่าง ๆ เป็นต้น สมาชิกจะได้ฝึกทักษะ การปลูกตันไม้ และ ได้ความรู้ใหม่เกี่ยวกับต้นไม้ต่าง ๆ ไม่ว่าจะเป็น พันธุ์ของต้นไม้ การแบ่งประเภทต้นไม้ และการดูแลต้นไม้ นอกจากนี้ การทำกิจกรรมร่วมกันในชมรม ทำให้สมาชิกได้ทำความรู้จักกับรุ่นพี่และเพื่อนใหม่มากขึ้น เป็นการรวมคนที่มีความชอบในการปลูกต้นไม้ จึงสร้างมิตรภาพ และ ผลงานที่ดีออกมาได้นั่นเอง\nผลงานของชมรม ได้แก่ การจัดแสดงผลงานในงานกิจกรรมต่าง ๆ ของโรงเรียน เช่น Triam Udom Open House", "contact": {"type": "IG", "context": "tucactusclub"}, "contact2": {"type": "FB", "context": "ชมรมเพาะพันธุ์ไม้โรงเรียนเตรียมอุดมศึกษา"}, "contact3": {}, "reviews": [{"context": "ชมรมเพาะพันธุ์ไม้ทำให้เราได้รู้กจักรุ่นพี่กับเพื่อนใหม่เยอะมาก ๆ และได้ทำกิจกรรมต่าง ๆ ของชมรมด้วยกัน อย่างเช่น การย้ายต้นแคคตัสลงดิน เป็นกิจกรรมที่เราชอบมากกิจกรรมนึงเลย ตอนทำงานกับสมาชิกในชมรมทั้งรุ่นพี่และเพื่อน ๆ ก็รู้สึกเป็นกันเองมาก ๆ ทุกคนช่วยกันทำงานจนเสร็จ ทำให้สนุกกับการทำงานไปกับทุกคน การอยู่ชมรมนี้ทำให้เรารู้สึกผ่อนคลายมาก ๆ ไม่เครียดเลย และก็ทำให้ได้ความรู้ไปใช้ด้วยทั้งเรื่องการปลูกต้นไม้ การดูแลต้นไม้ และความรู้เกี่ยวกับแคคตัสชนิดต่าง ๆ ชมรมนี้ทำให้ได้รับประสบการณ์ที่ดีมากๆเลย", "name": "เอมี่", "year": "83", "contact": "IG : amypinn"}, {"context": "ชมรมนี้เป็นชมรมที่ไม่เครียดทำให้เรารู้สึกผ่อนคลาย ในแต่ละเทอมเราจะมีการปลูกแคคตัสชนิดต่าง ๆ ลงกระถาง ได้ย้ายพืชลงดินกับเพื่อน ๆ ในชมรม ได้ทำพืชสวนขวด ปลูกต้นไม้ต้นเล็ก ๆ รวมทั้งได้นำพืชลงแปลงและยังได้รู้จักต้นไม้ชนิดต่าง ๆ อีกมากมาย ซึ่งก็เป็นการผ่อนคลายความเครียดอย่างนึงอาจจะเป็นความเครียดจากการเรียนหรือเรื่องต่าง ๆ สถานที่ที่เรียนชมรมก็เป็นกันเองมาก ๆ อีกทั้งยังร่มรื่น รวมทั้งเป็นการใช้เวลาว่างให้เป็นประโยชน์ อีกทั้งยังได้มิตรภาพจากเพื่อน ๆ พี่ ๆ น้อง ๆ ในชมรมทำให้เราได้รู้จักคนเพิ่มขึ้นเยอะมาก ส่วนตัวเราคิดว่าเป็นชมรมที่ดีชมรมนึงเลย", "name": "ฝน", "year": "82", "contact": "IG:ffonn.s"}, {"context": "ชมรมเพาะพันธุ์ไม้เป็นชมรมที่ให้อะไรกับพี่หลายๆอย่างทั้งความรู้เรื่องต้นไม้ ความสนุกสนาน ได้รู้จักเพื่อนๆพี่ๆหลายคน ได้ลงมือปลูกต้นไม้ด้วยตนเอง รู้จักต้นไม้มากขึ้นจากตอนแรกที่ตัวพี่เองสนใจต้นไม้อยู่แล้ว โดยเฉพาะแคคตัส พอมาเข้าชมรมนี้ก็ได้ความรู้จากชมรมมากขึ้นไปอีก สามารถเอาความรู้ที่ได้ไปประยุกต์ใช้กับต้นไม้ที่ปลูกไว้เองและก็ชมรมนี้เป็นชมรมที่ไม่เครียด ไม่มีงานเยอะ หลังจากเรียนมาทั้งวันก็ได้มาพักสายตาดูต้นไม้ในคาบชมรมช่วยให้ผ่อนคลายจากที่เหนื่อยมาทั้งวันอีกด้วย", "name": "เจไลท์", "year": "83", "contact": "IG:jl_jlIGht"}]}